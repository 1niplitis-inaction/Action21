# Action21
Έργο για τον 3ο Πανελλήνιο Διαγωνισμό Ανοιχτών Τεχνολογιών στην Εκπαίδευση

ΠΡΟΓΡΑΜΜΑΤΙΣΜΟΣ ΤΟΥ ΕΡΓΟΥ 

Το έργο έχει ως στόχο την ευαισθητοποίηση των μαθητών σε θέματα συμπερίληψης όλων στην εκπαίδευση και προπάντων των ατόμων με ειδικές ανάγκες-ικανότητες. 

Για την επίτευξη του στόχου θα χρησιμοποιηθεί το ρομπότ Edison. 

Συγκεκριμένα, η ομάδα ΕΝ ΔΡΑΣΕΙ θα αναλάβει να ανακαλύψει τρόπους προσέγγισης και ασφαλούς κίνησης παιδιών με κινητικά προβλήματα, προβλήματα όρασης και ακοής μέσα στο χώρο ενός σχολείου και στη συνέχεια να τους υλοποιήσει με τη βοήθεια του ρομπότ Edison πάνω σε μια μακέτα που θα κατασκευάσει.

ΘΑ ΧΡΕΙΑΣΤΟΥΜΕ

1-2 Edison robots αξίας 50€ περίπου έκαστο


ΥΛΟΠΟΙΗΣΗ ΤΟΥ ΕΡΓΟΥ

Κατά τη διάρκειά ενασχόλησής μας με τα δικαιώματα των παιδιών και ειδικότερα το δικαίωμά τους στην εκπαίδευση, προέκυψε το ζήτημα της αναγκαιότητας φοίτησης όλων των παιδιών, ακόμη και αυτών που αντιμετωπίζουν κάποιου είδους αναπηρία. Τα παιδιά της ομάδας ΕΝ ΔΡΑΣΕΙ ευαισθητοποιήθηκαν τόσο, ώστε μπήκαν στη διαδικασία να δημιουργήσουν ένα σενάριο με 3 παιδιά, που αντιμετωπίζουν κάποια αναπηρία και θέλουν να φοιτήσουν σε ένα σχολείο ασφαλές, φιλικό και προσβάσιμο από όλους… στο ΣΧΟΛΕΙΟ ΓΙΑ ΟΛΟΥΣ!

Συμφωνήσαμε να χρησιμοποιήσουμε τα ρομποτάκια Edison και να τα μεταμφιέσουμε ώστε να δημιουργήσουμε τους 3 ήρωές μας: τον Έντι, τον Ρόμπι και τη Σόνα.

Ξεκινήσαμε, λοιπόν, να φτιάχνουμε το υπέροχο αυτό σχολείο!

Η ιδέα ήταν να μοιάζει με το δικό μας νηπιαγωγείο, δηλαδή διώροφο με αρκετά σκαλιά, στο οποίο όμως θα προσθέταμε ράμπα ώστε να έχουν πρόσβαση όλα τα παιδιά. Πειραματιστήκαμε με τουβλάκια, χαρτόκουτα, κουκλόσπιτα κτλ, ώσπου καταλήξαμε στην κατασκευή από γονέα ενός ξύλινου ομοιώματος του σχολείου μας, το οποίο βάψαμε με όμορφα χρώματα, του προσθέσαμε σκαλιά και ράμπα αφού προηγουμένως δοκιμάσαμε κλίσεις και προστατευτικά κιγκλιδώματα.

![image](https://user-images.githubusercontent.com/79393874/134803178-67d51652-7274-4f93-b82f-3b083a2ae8a6.png)

Κατόπιν ασχοληθήκαμε με το εσωτερικό του καταγράφοντας τις ανάγκες και τις επιθυμίες της ομάδας σχετικά με τους χώρους του, εργαστήκαμε σε ομάδες δημιουργώντας κατόψεις, ψηφίσαμε την πιο κατάλληλη και λειτουργική και ζητήσαμε τη σχεδίασή της από γονέα πολιτικό μηχανικό!

![image](https://user-images.githubusercontent.com/79393874/134803204-b58e4fa7-aa8a-4c90-85a2-43396b98b8f0.png)

Μετά την ολοκλήρωση της κατασκευής του σχολείου εστιάσαμε στη δημιουργία των ηρώων της ιστορίας μας, του Έντι, που αντιμετωπίζει κινητικά προβλήματα και χρησιμοποιεί αναπηρικό αμαξίδιο…

![image](https://user-images.githubusercontent.com/79393874/134803229-a3d318b1-c44e-45bb-a6a3-5dc7009f51b0.png)

του Ρόμπι, που αντιμετωπίζει πρόβλημα όρασης και κρατά το λευκό του μπαστούνι, που τον βοηθά να κινείται με ασφάλεια…

![image](https://user-images.githubusercontent.com/79393874/134803254-7fcb8d1c-7df8-4c45-9db0-4087c49d9707.png)

και της Σόνα, με πρόβλημα ακοής και ομιλίας, που χρησιμοποιεί τα χέρια της για να επικοινωνήσει στη νοηματική…

![image](https://user-images.githubusercontent.com/79393874/134803268-310833d0-9845-465d-ac21-af675d08f8f4.png)

Αμέσως μετά πειραματιστήκαμε με τα ρομποτάκια Edison και γνωρίσαμε τις δυνατότητές τους, τόσο στην ανάγνωση barcodes για τις προ-προγραμματισμένες συμπεριφορές τους, όσο και στη δημιουργία απλών και πιο σύνθετων προγραμμάτων εντολών μέσω του EdBlocks:

![image](https://user-images.githubusercontent.com/79393874/134803280-f2135893-f174-46f6-bb93-386fe47b7d04.png)

![image](https://user-images.githubusercontent.com/79393874/134803291-6a2046e1-886d-4d2b-b64c-9f239c4a875d.png)

Μετά την εξοικείωσή τους με τα ρομπότ Edison, προχωρήσαμε στην παρουσίαση της ιστορίας του κάθε ήρωα!

Απολαύστε την ομάδα ΕΝ ΔΡΑΣΕΙ σε δράση!!!

Ο Έντι:

https://youtu.be/WgZRSSIK3F4

και η 1η του μέρα στο σχολείο:

https://youtu.be/D5CMfh2byuE


Ο Ρόμπι:

https://youtu.be/-e80oXSJIfw

και η δική του 1η μέρα:

https://youtu.be/2xj0hRuhnr8


Και, τέλος, η Σόνα:

https://youtu.be/zXZJhLZvQ3Q

και η 1η μέρα της στο ΣΧΟΛΕΙΟ ΓΙΑ ΟΛΟΥΣ:

https://youtu.be/QjujpwwgZLs


Ελπίζουμε να καταφέραμε να κάνουμε τον Έντι, τον Ρόμπι και τη Σόνα να νιώσουν ασφαλείς και ευπρόσδεκτοι στο νέο τους σχολείο!

Κι ελπίζουμε, επίσης, να βλέπουμε γύρω μας όλο και περισσότερα σχολεία που θα μπορούν να ανταποκρίνονται στις ανάγκες όλων των μαθητών τους!


